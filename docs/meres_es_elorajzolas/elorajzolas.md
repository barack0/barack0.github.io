---
layout: default
title: Mérés és előrajzolás
nav_order: 2
has_children: true
permalink: /docs/meres_es_elorajzolas
---
# Mérés és előrajzolás

Előrajzoláskor a műhelyrajzon megadott méreteket rávisszük a nyers vagy félig kész munkadarabra, hogy ennek alapján a különféle beállítások, megmunkálások elvégezhetők legyenek. Előrajzolhatunk középpontot, középvonalat vagy határolóvonalat (kontúr). A méret amit átviszünk lehet alapméret (bázisméret), főméret (elsőrendű méret), vagy kisegítő (másodrendű) méret. Az ellenőrzést mérőeszközök, sablonok, vagy előrajzolás segítségével végezzük el. Az előrajzolás szerint végzett megmunkálás pontossága kb. ±0,3-0,5mm. Az egyszerűbb alkatrészeket a munkás, a bonyolultabbakat pedig szakképzett rajzoló készíti el.

Előrajzoláskor leggyakrabban acélvonalzókat, merev és állítható szögmérőket, körzőket, sablonokat, rajztűket, pontozókat használunk.

A rajztű anyaga acél, de készülhet sárgarézből is (egyenetlen
felületekre való rajzolásra használják). Alumínium és cinklemezre puha
ceruzával rajzolunk elő.

Előrajzoláshoz a felületet elő kell készíteni, hogy a karcolás látható
legyen. Először megtisztítjuk a mechanikai szennyeződéstől, portól
rozsdától. E célra drótseprűt, kefét, ecsetet használunk. A felület
bevonására többféle anyag alkalmas. Legegyszerűbb a megtisztított
felületet krétával, nagyobb felületet meszes vízzel bevonni. Száradás
után a pontozás a bekarcolt vonal jól látható rajta.
