---
layout: default
title: Mérőeszközök
parent: Mérés és előrajzolás
nav_order: 1
---
# Mérőeszközök

Előrajzoláskor leggyakrabban acélvonalzókat, merev- és állítható szögmérőket, körzőket, sablonokat, rajztűket, pontozókat használunk.
A rajztű anyaga acél, de készülhet sárgarézből is (egyenletlen felületekre való rajzolásra használják). Alumínium és cinklemezre puha ceruzával rajzolunk elő.
Előrajzoláshoz a felületet elő kell készíteni, hogy a karcolás látható legyen. Először megtisztítjuk a mechanikai szennyeződéstől, portól, rozsdától. E célra drótseprűt, kefét, ecsetet használunk. A felület bevonására többféle anyag alkalmas. Legegyszerűbb a megtisztított felületet krétával, nagyobb felületet meszes vízzel bevonni. Száradás után a pontozás, a bekarcolt vonal jól látható rajta.

**Acélvonalzó** -- hosszmértékek mérésére alkalmas. Acélból készült, merev
kivitelű, milliméter beosztással ellátott mérőeszköz. A leolvasási
pontossága kb. 0,5mm. Mindig ügyeljünk, hogy a mérési sík a felületre
merőleges legyen.

![acélvonalzó](/img/vonalzo.svg)

**Mérőszalag** -- az 1-2m hosszú, hajlékony szalag acél- vagy műanyag tokba
van tekercselve. Hosszabb szerkezetek mérésére való. Beosztása
milliméteres. Leolvasási pontossága kb. 1mm.

![mérőszalag](/img/meroszalag.svg)
