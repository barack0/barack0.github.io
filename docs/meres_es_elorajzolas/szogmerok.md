---
layout: default
title: Szögmérők
parent: Mérés és előrajzolás
nav_order: 4
---
# Szögmérők

A szögek nagyságát fokokban és annak tört részeiben ún. percekben (jele: ') és másodpercekben (jele: ") fejezzük ki. 1°=60', 1'=60", 1°=3600".

A szögek mérését és rajzolását derékszögek, sablonok, szögmérők, talpas derékszögek és állítható szögmérők segítségével végezzük. A derékszögek (90°) mérésére szolgáló legegyszerűbb mérőeszköz az ellenőrző derékszög. Megkülönböztetünk lapos és talpas ellenőrző derékszöget. A nem derékszögű szögek mérésére állítható szögmérőket, egyes esetekben (pl. esztergakések köszörülésekor) sablonokat vagy egyszerű szögmérőket használunk. A kevésbé pontos szögmérésre állítható mozgószáras szögmérőt használunk.

![](/img/lapos_derekszog.jpg) ![](/img/talpas_derekszog.jpg) ![](/img/45fok.jpg)
